Blokhut.

De regen gutst bij stromen neer
terwijl wij elkaar beminnen
en al is het buiten hondeweer
't is lekker gezellig hier binnen.

Wij liggen voor de open haard
op een donzig dikke deken,
bezoek of telefoon blijft ons bespaard,
laat het maar stormen nu voor weken.

Door een heerlijke wijn in stemming gebracht
terwijl de radio zachtjes speelt
en de gloed der vlammen onze lichamen streelt,
vergaat de dag langzaam in de nacht.

En in het donkere schaduwspel
enkel gekleed in onze eigen huid
word ik haar bruidegem, zij mijn bruid
voltrekken we ons minnespel.

(22/04/91)
