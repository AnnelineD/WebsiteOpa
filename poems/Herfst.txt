Herfst.

Zoals de zomer zachtjes heenging,
zo óók ging jij heen
en liet mij alleen,
met slechts een mooie herinnering.

De mistomweven najaarsdagen,
waardoor ik doelloos dwaal
-op zoek naar ons verhaal-
zijn té zwaar om alleen te dragen.

En soms denk ik dat ik vaag je schim,
doorheen de flarden mist
-of heb ik mij vergist-
vóór mij zie opdoemen aan de kim.

Doch dan loop ik alleen, rillend en bang
weerom verder door
en bereid me voor
op een eenzame, koude winter lang.

(10.09.94)