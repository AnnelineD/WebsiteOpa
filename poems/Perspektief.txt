Perspektief

De jonge aantaande moeder,
zeven maanden zwanger.
Bij 't begin van ied're nieuwe dag
een klein beetje banger
voor de komst en toekomst
van het eerste kind.

De nieuwjaarsbrief
van een kind van zeven
- met voor zich nog
een zee van leven -
met welgemeende vredeswensen
voor iedereen die het bemint.

Z'n hoofd vol boekenwijsheid,
de eindejaarsstudent,
door het studentenleven
en de centen van pa verwend.
In de eksamentijd,
vol spanning, bang om af te vallen.

De jongste bediende
in 't bedrijf net aangeworven,
nog wat bedremmeld, schuchter
en onbedorven,
zich afvragend of ze bij haar chef
wel in de smaak zal vallen.

De oudere werkman op het bedrijf
die aan 't einde van de dag
dankzij z'n goeie staat van dienst
weerom ontsnapte aan 't dreigend ontslag
en reeds hoopt, in stilte,
eerlang zijn eerste pensioen te innen.

En het oudere gepensioneerde paar,
elke dag weer tevreden
over de voorbije dag
en een fijn verleden
met de wetenschap
ooit eens weer opnieuw te beginnen.