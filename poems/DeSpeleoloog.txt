De Speleoloog

Hij zoekt zijn weg door 't zachte gras
en plotseling onder 't struikgewas
vindt hij de ingang van de grot,
't begin van 't komende genot.

Zijn handige vingers snel en gewis
overwinnen de eerste hindernis;
door de gleuf een weinig te verwijden,
kan hij weldra zacht naar binnen glijden.

Doch eerst hult hij zich in een thermisch pak,
bestand tegen hitte, vochtigheid en ander ongemak.
Dan, met het hoofd vooruit,
strekt hij zich in volle lengte uit
en waagt zich langzaamaan naar binnen,
de toch naar 't onbekende kan beginnen.

Zodra hij op enige weerstand stuit,
trekt hij zich even achteruit
om daarna met vernieuwe kracht
verder door te dringen in de schacht.

Naar 't einde van de tunnel toe
begint hij te versnellen
doch stilaan wordt hij moe
en de schacht vernauwt, begint te knellen.

Hij weet dat hij de eerste is
die doordringt in deze geheimenis,
dat geeft hem plots weer nieuwe moed
zodat hij haastig verder doet.

En plots wordt alles licht en rose
zijn tocht eindigt met een schitterender apotheose.

(13.07.97)