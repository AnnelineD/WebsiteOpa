Wat in 'n bomenschaduw
verlangend lokt in koele lentelucht,
is iets wat niet begrijpen kan
de stomme afgestompte stedeling.

In schoonheid van een bomenschaduw
ligt schoonheid van 'n opbloeiend
jonge natuur.
In schoonheid van een flarden
pianoklokkenspel;
In schoonheid van een naakte,
sluieromweven vrouwenfiguur,
ligt schoonheid van een wildopborrelende,
stuwende kracht.
De driftige kracht die én rozeknop
én bot doet openbarsten.

Wat vindt men niet in schaduwen?
Als ze geboren worden, kort,
glijden ze af
naar het langer worden van de dood
en sterven in de bleke schijn der maan.

Bomenschaduwen sterven.

Bomen knoppen, botten, leven
in een jonge krachtige natuur.