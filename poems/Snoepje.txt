Snoepje

Mooi melkchocolaatje
in het uitstalraam
van een etablissement
in het schaars verlichte straatje
voorbij Roze-lampjeslaan,
hoe ben je hier terechtgekomen,
waar kom je eigenlijk vandaan?

Waren het je jongemeisjesdromen
die je deden besluiten weg te gaan
van de Seychellen of Azoren,
van je eiland in de Stille Oceaan?

Mooi melkchokolaatje
in fluorescerend wit satijn verpakt,
met je nageltjes bloedrood gelakt,
dacht je hier wat te verdienen
of liep je enkel maar verloren?

Mooi melkchokolaatje
wat doe je eigenlijk hier?
Zijn je jongemeisjesdromen
dan toch niet uitgekomen
en werd je daarom dan maar
een meisje van plezier?

(20.01.95)