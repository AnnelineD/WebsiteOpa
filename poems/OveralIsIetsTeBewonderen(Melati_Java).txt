Schoonheid is een onbepaald iets,
Het zegt alles, en toch ook weer niets.
Wat d'ene mooi vindt zal een ander slechts even beroeren,
Een eenvoudig ding, misschien zelfs een scherf,
zal weer 'n ander ontroeren.
Zo is er in heel het spel der natuur,
Geen stonde, geen ogenblik, zelfs geen uur,
Waarin we iets kunnen bewonderen
dat ons wordt geboden door de kunstenaar:
Een doek, een gedicht, een lied een gebaar;
hoe eenvroudig het ook moge weze,
steeds verdient het te worden geprezen.

Maar, oh, hoevelen lopen stom in deze stomme wereld,
waarin nochtans zoveel moois ligt bepereld.
EÃ©n enkel mooi ding kan een heerlijke herinnering zijn en blijven,
en bij smart of moedeloosheid of tegenslag
de duisternis verdrijven.
Dikwijls kan het simpelste steentje, een gedroogde bloem of tak,
na jaren nog spreken van een gelukkig hart,
een zielsverheffend ogenblik; waarbij de schoonheid
der natuur ons innigste wist te roeren
en hoger op te voeren.

Waar dient schoonheid dan gezocht?
Wel overal, maar eerst in 's mensens eigen hart;
want wie de schoonheid daar niet vinden mocht,
Hij vindt ze nergens.
En zei ik het U reeds niet dat het een kunst was ze te vinden?
Wel, kijk dan maar eens rond,
Ik wed dat ge terstond
toch wel ergens,
iets moois zult kunnen bewonderen.
En vraagt iemand me soms of ik de kunst versta
iets te bewonderen, dan zeg ik "Ja!"
En vraagt iemand me soms: "Waar vindt en ziet gij dan 
iets schoons?"
Dan antwoord ik hem; "Overal", zeer gewoon.

Want weet, dat velen het schone betrachten
en het verre zoeken gaan, niettegenstaande 't zo dichtbij is.

Schoonheid ligt in de eenvoud der dingen:

In 't zingen van een vogel,
In wat late zon door een oude ruit,
In 't biddend vouwen van moederhanden.