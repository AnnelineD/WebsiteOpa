Zonverlangen.

Zacht zonk de zon
toen op die zwijgende zomeravond
zo zacht ze maar zinken kon,
enkel gehouden door bronzige kabels
gespannen tussen wolken en horizont.

Flitsende schichten doorbraken 't wolkendek
en gouden stralen ketsten
op zilveren zwanen,
op ziltige zeilen en op 't dek
van een schoener, die op de boeg
een zilveren meerminne droeg.

Zacht zonk de zon,
d'avond was stil;
enkel een meeuw die met een gil
de verte lokken wilde
zeilde schuin met trage vleugelslag.

Zacht dekte d'avond de zonne toe
met wollig witte dekens...
En mijn hart, dat reeds zรณ moe,
toch die zonne nog bereiken wilde,
maar niet kon zeggen hoe.