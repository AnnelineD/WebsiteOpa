Limericks

Een sportwonderkerel uit Melle,
had trofeeën haast niet te tellen,
'n gouden wiel, 'n gouden schoen,
was zelfs bokskampioen,
maar thuis had hij niks te vertellen.

De meid van de bakker uit Loenen,
werd onlangs dis-kuskampioene,
't was geheel onverwacHt,
niemand had het gedacht,
maar jongens, wat kon dat kind zoenen.

Een bekend koereur uit Stavoren,
die heeft wat men noemt grote oren,
en haast iedere week,
wint hij in elke streek,
behalve bij veel wind van voren.

Een limerickschrijver uit Eegem,
zat om 't rijmwoord op "shotten" verlegen,
hij wou raad in 't kort,
schreef naar Berchem Sport,
doch een antwoord heeft hij nooit gekregen.

Een duivenmelker uit Oostende,
die niets van duivenmelken kende,
molk in januari
een keer zijn kanari,
maar mensen was dat een ellende.

Een speerwerper uit Dendermonde,
had een nieuwe stijl uitgevonden,
wierp z'n speer met veel zwier,
van Basschaat tot in Lier,
daar heeft men ze echter nooit weergevonden.

Een doelwachter uit eerste klasse,
stond tegen z'n doelpaal te plassen,
hij kreeg prompt z'n ontslag,
niet omdat dit niet mag,
maar hij had zich die dag niet gewassen.

Een gekend fluitenier uit Ternat,
die boorde in z'n neus eens een gat,
dan moest hij maar snuiten,
wanneer hij wou fluiten,
als hij soms eens z'n fluitje vergat.

Een bokser werd gek van verlangen,
z'n vrouw wou zich niet laten vangen,
ze was niet meer akkoord,
zich als zak aan een koord,
als punchbal te laten ophangen.

Een marathonloper uit Essen,
liep steeds met veel vijven en zessen,
zijn marathon gezwind,
en zo vlug als de wind,
doch hij liep hem met twaalf vitessen.

Een zwemkampioene uit Tienen,
kon maar geen medailles verdienen,
zij riep aldoor: "O, nee,
ik ga steeds naar benee",
misschien helpt hier wel aspirine.

Een aapmens woonachtig in Kongo,
die speelde fantastisch op bongo,
op fluit en klarinet,
orgel en schuiftrompet,
en hij danste ook nog flamenco.

Een zwemwonder uit Zoutenaaie,
die had steeds wat last bij het draaien,
't ging maar steeds weer verkeerd,
want men had hem gelerd,
bij de bel, naar de 'flush' te graaien.

Een kerel uit Sars-la-Buisière
die zorgde voor heel wat misere
en dan vond hij 't nog tof
dat men heel zijnen hof
gratis ondersteboven kwam keren.

Als je ooit je huis wil wilt verbouwen
of een extra kelder laat bouwen
is er slechts één adres
hij springt steeds in de bres
"Dutroux" is hét huis van vertrouwen.

De zoon van een Brasschaatse kapper
wordt van dag tot dag steeds maar rapper
in 't knippen van vrouwen
juist voor ze gaan trouwen
maar maakt ze daardoor heel wat knapper

De vrouw van een smid uit Terhagen
die had wel last met het dragen
van een vals gebit
want ze dierf de smid
er geen voor zichzelf te vragen

Een radiopiraat kon 't niet kroppen
dat hij 't zenden diende te stoppen
maar zonder subsidie
of steun noch dotatie
ging 't station finaal naar de knoppen

De meid van de bakker uit Loene
werd onlangs dis-kuskampioene;
't was geheel onverwacht
niemand had het gedacht
maar jongens, wat kon dat kind zoenen

Een ijsventer kon het niet laten
om steeds met z'n klanten te praten,
zo kreeg ieder zijn zeg
maar zijn ijs dat smolt weg
en dàt had hij niet in de gaten.

Een brandweerman uit Averbode
- hij heette met z'n voornaam Lode -
was een kei in 't blussen
van vurige kussen
die geredde dames hem boden.

Een K.B. kassier uit Westmalle
heeft ideeën, niet eens zo'n malle:
hij heeft aan z'n loket
een frituurke gezet
en bakt nu friet en bitterballe.

Burgemeester José uit Voeren
die raakte zo over zijn toeren
waardoor hij persee
de haan en de lee(uw)
met dezelfde 'Hap'-jes wou voeren.

Ons aller minister dehaene
die reed ne keer over de bane
tegen méér dan genoeg
maar zei, toen men 't hem vroeg:
"dat heeft mijne dochter gedane".

Een minister uit Hongarije
die had wel wat last bij het vrijen
omdat zijn verloofde
steeds de lichten doofde
en de ogen sloot onder 't rijen.

In Cannes op het strand op een badmat
daar zat een mevrouw in haar zitbad
op haar dooie gemak,
zonder zwem- of badpak;
het is raar maar in Cannes daar kan dat.

Een kip uit het hok van boer Floren
was gek op de haan op de toren
maar die wilde haar niet
en zoals je wel ziet
staat hij daar nu achterstevoren.

De vrouw van de vuurtorenwachter
haar eitjes die worden steeds zachter
en een hardgekookt ei
is er zelfs niet meer bij
want haar uuwerk loopt steeds weer achter.

Een jockey uit Wechelderzande
die als eens naast zijn paard belandde
stak op een dag het bit
in zijn eigen gebit
en draagt nu zijn merrie op handen.

Een operazanger uit Wenen
gaf een galaconcert in Menen
maar een ander geluid
dan gezang kwam er uit
want hij had die dag zere tenen.

Een kameleon uit Kameroen
had op een dag niet zoveel te doen
dan zich te vervelen,
met zijn tenen spelen,
tenslotte ergerde hij zich groen.

De hond van een jager uit Schoten
werd door zijn baas teruggefloten
omdat hem bij 't leren
van het apporteren
steeds weer tranen in d'ogen schoten.

En gekend artiest uit Ertvelde
die kijkers en luisteraars kwelde
gaf steeds voor zijn fans
een show zonder zwans
als ze er een handtas bestelden.

Een piraat van de zeven zeeën
die kreeg zek're dag barensweeën
en toen bleek hij een zij
die eens bij lage tij
met een zeemeerman had gevreeën.

Een suikerbietteler uit Tienen
dié dacht van wat bij te verdienen
met het planten van "weed"
maar nu zit hij, 't is wreed,
in de Begijnenstraat te grienen.

Een preutse mevrouw uit Sint-Truiden
hoorde 's nachts steeds rare geluiden,
zij keek onder haar bed,
reageerde ontzet
toen daar een scheepsbel hing te luiden.

Een leerling-piloot uit Tervuren
wilde dolgraag een jet besturen,
hij klom stiekem aan boord
maar men had hem gehoord
en zo vloog hij tussen vier muren.

Een coloratura uit Rome
had problemen om klaar te komen
met haar hoge Re
want het viel niet mee
om boven het koor uit te komen.

Een dame uit Wechelderzande
die deed het altijd met haar tanden,
zo ontstak zij in bed
sigaar of sigaret
zonder haar vingers te verbranden.

Een knoopsgaatje kon het niet lijden
dat een knoop steeds uit haar bleef glijden
daarom sloot zij kordaat
haar lippen om de draad
tot bevrediging van hen beide.
