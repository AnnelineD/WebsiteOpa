Toekomst?

Je krijgt een snor,
je snurkt 's nachts uren,
terwijl ik, onbevredigd,
klaarwakker in het donker
lig te turen 
naar 't plafond.
In de verte hoor ik vaag
het blaffen van een hond;
jij snurkt maar verder,
hoelang krijg ik dit
nog te verduren ?

Je tandprothese in het glas
naast je bed op de kast
lijkt wel naar lucht te happen.
Je eens zo mooie boezem,
fier rechtop, kon aan 
de zwaarekracht niet ontsnappen.
Je eens zo perzikachtige huid
lijkt net de schil van een citroen;
ik vraag me af:
'wat lig ik hier in Godsnaam
nog te doen?'
O, had ik maar de moed
om op te stappen.

(29.12.1992)