Ouverture.

Met een blik als kristal
uit je reeÃ«nogen,
met een kus als wijn
van je rozenmond,
met een streling als wind
van je snarenvingers,
bekoorde je me
reeds vanaf d'eerste stond.
En ik heb je gekust
en ik heb je bekeken
en je hand heeft in de mijne gerust.
En ik heb je gestreeld
en het is gebleken
dat jij ook mijn kussen lust.
Je blik bewaar ik in mijn ziel
als een kristallen flonkering,
je kus bewaar ik op mijn mond
als een rode schittering
en je streling houd ik in mijn hart
als een nietgehoorde tokkeling.
Je kus, je streling en je blik,
tesaam met heel je wezen,
doen me vergeten waar ik ben,
doen me alles, alles vergeten.