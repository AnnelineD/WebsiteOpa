Zelfportret of 3 x 18

Waar is m'n haar ?
Waar is m'n lijn ?
Waar kan die toch 
gebleven zijn ?
Waar zijn m'n blonde 
lokken van weleer ?
Helaas, 'k en zie ze
nergens meer.
't Is alles grijs,
't is alles kaal;
ik vind het zelf
een echt schandaal.
En waar eens ferme
spieren zaten,
zit nu een platte
kaas met gaten.
Een eens zo stevige
buik en maag
hangen daar nu laag,
op laag, op laag.
Als ik zo in de spiegel kijk
vind ik het toch maar niets;
't wordt tijd dat ik er wat aan doe
met joggen of de fiets.

(28.09.95)
