<h1>Dierenorkest.
</h1>
<pre class="poem-text">Ze zitten twee aan twee in 't gras
net zoals wij op school;
twee kikkers spelen kontrabas,
de krekel speelt viool.
Drie meesjes spelen piccolo,
een fuut speelt klarinet.
De haas bespeelt de piano,
een eendje speelt trompet.
De drummer is een ooievaar,
de das speelt saxofoon
en een konijntje speelt gitaar,
de bever vibrafoon.
De nachtegaalz'n solozang,
het mussenkoor 't refrein:
het is een leven van belang
maar toch klinkt het wel fijn.
De dirigent is Rein de Vos,
hij slaat gezwind de maat
en weldra trilt het hele bos
wanneer de maan opgaat.


(Uit het Dagboek van Jelle)
Geschreven onder het pseudoniem Willem Pluizer

(24.10.1992)


</pre>