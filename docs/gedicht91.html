<h1>Nostalgie.
</h1>
<pre class="poem-text">En plots is er iets mis
in je geordende leven,
besef je heel even
dat iets verdwenen is.

Je kan het niet omschrijven,
je mist het gewoon
- wellicht was 't te schoon -
waarom kon het niet zo blijven?

Je krijgt een akelig gevoel
denkt met weemoed en spijt
aan je jeugd, aan vroegere tijd,
aan die zorgeloze vrolijke boel.

Je snakt naar adem met dichtgesnoerde keel
je hart gaat als 'n razende te keer
je dreigt te stikken, je weet het niet meer,
het wordt je allemaal een beetje teveel.

't Klamme zweet breekt je uit,
je zou wel kunnen huilen
en het heden met het verleden willen ruilen
maar helaas dat kan niet: je moet vooruit.

Wat die onbezorgde tijd van weleer,
die kommerloze jeugd, die komt nooit weer.

(11/1989)
</pre>