<h1>De klokkenluidster
</h1>
<pre class="poem-text">Zij neemt het slappe zeel ter hand
en trekt met lange halen;
eerst aarz'lend galmen over 't land
de tonen door de dalen.

Het zware touw glijdt door haar hand,
gaat ritmisch heen en weder,
zodat ze haast haar vingers brandt,
haar lichaam op en neder.

Steeds sneller rukt zij aan het koord
dat langzaam lijkt te groeien;
zij weet precies wel hoe het hoort,
zij weet iemand te boeien.

Naar 't einde toe bijt ze zich vast,
haar ritme wordt maar feller;
haar vingers spelen met de kwast,
haar adem gaat steeds sneller.

Mijn bloed bruist door m'n ad'ren heen
en doet mijn slapen bonzen;
een rozig waas trekt om me heen,
ik voel mijn oren gonzen.

De laagste klanten, monotoon,
wellen tergend traag omhoog;
en op het eind' de hoogste toon,
in een klankenkleurenboog:

Haleluja! Haleluja !!
In excelsis, Gloria !!!

(28.09.1993)


</pre>