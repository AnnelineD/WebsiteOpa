<h1>25 December.
</h1>
<pre class="poem-text">Haar groene ogen lachen licht
en blijdschap straalt van haar gezicht
de kerstboomlichtjes pinkelen.

Geschenkverpakking gauw verscheurd
wijl spanningsrood haar wangen kleurt
haar ogen twinkelen.

Luid juichend springt ze op ons toe
en geeft een zoen aan va en moe
nog voor 't kado is uitgepeld.

En dan pas is het feest kompleet
wanneer ze met een jubelkreet
haar eerste echte kerstgeschenk omknelt.

(25/12/1988)


</pre>