<h1>De Orchideeënjager.
</h1>
<pre class="poem-text">Hij zoekt zijn weg door 't don'kre bos
behoedzaam en voorzichtig,
haast glijdend over 't zachte mos,
heel handig en omzichtig
en plots'ling, na een lange tocht,
vol onheil en gevaren,
ontdekt hij wat hij zolang zocht:
de bloem tussen de blâren.

Zijn vingers strelen teer en zacht
haar stampers en haar stempel;
geheel in de ban van zijn macht,
ontsluit zij hem haar tempel.
Een rilling doortrekt haar zo gauw
zijn vingers haar omsluiten
en dra druppelt, als druppels dauw,
zoete nektar naar buiten;
en gans in vervoering gebracht,
door zijn strelingen verrukt,
op het hoogtepunt van haar pracht,
wordt de orchidee geplukt.

(25.12.93)


</pre>