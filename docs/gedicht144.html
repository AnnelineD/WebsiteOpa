<h1>Winter.
</h1>
<pre class="poem-text">Wanneer de witte zilverberk
de naakte armen uitstrekt naar het ijle zwerk
als smekend om des hemels lafenis
dan weet ik dat het winter is.

Wanneer de stoere eik achterin de tuin
ter aarde nijgt zijn kale kruin
als smekend om vergiffenis
dan weet ik dat het winter is.

Wanneer de sierlijke ranke pijnboom
heen en weer zwiept als een metronoom
als uitend diepe droefenis
dan weet ik dat het winter is.

Wanneer na het verstrijken van de nacht
in veld en tuin een wollig witte vacht
voor 't eerst verschijnt als maagdelijk getuigenis
dan weet ik dat het winter is.

(25.02.91)
</pre>