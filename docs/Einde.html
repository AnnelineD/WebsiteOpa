<h1>Einde ?
</h1>
<pre class="poem-text">Als ik kon zien, zoals de blinde,
dan zag ik de meest fantastische kleuren;
als ik kon horen, zoals de dove,
dan hoorde ik de wonderbaarlijkste klanken;
als ik kon spreken, zoals de stomme,
dan sprak ik de ontroerendste woorden:
als ik kon lopen, zoals de verlamde,
dan liep ik door de prachtigste streken.
O, mijn God, wat zou ik dan volmaakt zijn.

Nu zit ik echter nietsziend, nietshorend,
stilzwijgend en versteend
als een volslagen idioot
te wachten op mijn dood.

(10.03.92)
</pre>