<h1>Melancholie.
</h1>
<pre class="poem-text">Ik zit op een bank
en ruik de stank
der rottende blâren
en 'k voel de ochtendweke
vrouwennabijheid van de dood
die d'herfst wil bewaren.

Naast mij op de bank
zit een gestalte, slank,
rijzig en bleek
en 'k voel me leeg
net alsof niet zij
maar de dood naar me keek.
Haar kus op mijn mond,
haar haren blond,
haar diepblauwe ogen als sterren,
doen me mezelf zaliggevoelen
in de wijdse vergetelheid van de dood
die me wenkt van verre.
Hoe dichter zij komt
als geliefde vermomd
hoe meer ik weer tracht
naar aardse liefde en vreugde 
menselijk leed en smart,
naar rijkdom en macht.

Ik zit op een bank
naast mij rijzig en slank
met haren blond
bevindt zich een gestalte,
ze staat op, nadert
en zet zich aan mijn voeten
op de grond.

Ik zit op een bank
ik ruik de stank
van blâren die sterven,
mijn droombeeld is weg,
vervaagd in het niet,
ik voel dat ik ga sterven.
</pre>