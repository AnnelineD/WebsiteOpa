<h1>Sprookje.
</h1>
<pre class="poem-text">En als de zon is ondergegaan
achter de hoge bergen
en wanneer de maan is opgestaan
dan komen kleine dwergen
en dansen met elfjes in het rond
of buitelen dartel over de grond
en er zijn konijntjes en reeën,
de elfenkoning en feeën,
een wijze uil in een oude boom.
Eén na één verschijnen sterren
en kijken lachend toe van verre.
En opeens kraait er een haan
en is het sprookjesfeest gedaan
of was het slechts een droom.

"Uit het dagboek van Jelle"
     Willem Pluizer

(23/09/91)</pre>