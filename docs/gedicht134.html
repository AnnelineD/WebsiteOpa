<h1>Verleiding.
</h1>
<pre class="poem-text">Zoals het duister van de nacht
op 't licht van maan en sterren wacht;
zo wacht ik op jou.

Zoals de aarde rond de zon
ooit haar oneindig' elips begon;
zo draai ik om jou.

Zoals de wijzer van het uur
de kleine inhaalt op den duur;
zo nader ik jou.

Zoals het water uit de bergbron
op weg naar zee elke hindernis overwon;
zo kom ik naar jou.

Zoals het witte strand bij vloed
het water van de zee ontmoet;
zo ontmoet ik jou.

Zoals de lava der vulkaan
de aarde schroeide op zijn baan;
zo verschroei ik jou.

Zoals de avondbries op 't strand
koelte brengt na zonnebrand;
zo koel ik jou.

(03/1990)

</pre>