<h1>Loesje
</h1>
<pre class="poem-text">We hebben thuis een poesje
dat vind ik toch zo lief,
haar troetelnaam is Loesje,
ze is mijn hartedief.
Ze heeft een glanzend vachtje
zo donker als de nacht,
dat ik eens graag wou strelen
want het lijkt toch zo zacht.
Haar zachte roze lipjes,
haar neusje altijd nat,
zou ik wel willen zoenen,
het is een echte schat.
Ze lijkt echt om te stelen
maar ma vindt mij te klein
om met die poes te spelen
want z'is van porcelein.

'Uit het dagboek van Jelle'
Willem Pluizer
06 oktober 1992

</pre>