<h1>Dominik.
</h1>
<pre class="poem-text">Je bent nu niet meer moeders kleinste.
Er komt een ander in je plaats.
Je bent nu plots zoals de anderen.
Opeens een flinke grote baas.

Opeens gaat alle aandacht nu
naar dat kleine dingetje
dat daar spartelt in de wieg
reeds met een eigen zinnetje.

Natte luiers, flessen pap,
wassen, plassen, strijken.
Weerom tijd voor baby's bad,
waarnaar je toch zo graag komt kijken.

Je kan nu ook op 't kleintje letten
net zoals de groten doen,
toch blijf je voor je pa en mammie
een lieve, guitige kapoen.

Je deelt nu alles één maal meer
dan je deed voorheen,
echter de liefde van ons twee,
zijn nu dubbel om je heen.</pre>