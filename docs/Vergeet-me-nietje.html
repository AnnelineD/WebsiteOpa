<h1>Vergeet-me-nietje.
</h1>
<pre class="poem-text">Wat een drukte,
Wat een drukte,
Omdat ik een bloempje plukte,
Omdat ik een bloempje plukte
uit de hof.
Maar wat deed klein, klein kleutertje,
dat lieve kleine peutertje?
Dat plukte alle bloempjes af
Maakte het veel te grof.
Ik plukte slechts één bloempje
uit het tuintje van Margrietje,
één klein vergeet-me-nietje,
uit haar grote weidse hof.

Nu komt haar mama kijven,
nu komt haar papa slaan
dus neem ik snel het bloempje
en maak me hier gauw vandaan.

(24.12.92)</pre>