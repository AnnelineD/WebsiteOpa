<h1>Het eeuwig zijn.
</h1>
<pre class="poem-text">Ik ben.
Nu ben ik.
Eén tel geleden wàs ik.
Morgen zàl ik zijn.
Wat gisteren nog toekomst was
is nu verleden tijd
en vandaag zal morgen gist'ren zijn.
En morgen en overmorgen
zàl ik zijn.
En wanneer ik niets meer ben
dan de schaduw van mijn verleden,
zal toekomst heden zijn;
zullen de kinderen mijner kinderen
mijn verre toekomst zijn.
Ooit zal een kleinkind van mijn kleinkind
mijn toekomst én verleden zijn.
Zo zal ik eeuwig in het heden,
de toekomst en 't verleden
               ZIJN.

(06.03.95)
</pre>