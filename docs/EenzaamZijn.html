<h1>Eenzaam zijn.
</h1>
	opgedragen aan Daisy

<pre class="poem-text">
En plots is er de pijn
van het eenzaam zijn,
verdwaal je in een labyrint,
ben je weer het kleine kind
dat bescherming zoekt in moeders armen
om zich te laten troosten en verwarmen;
ben je weer papa's kleine meid
zoals in lang vervlogen tijd,
heb je behoefte aan een schouder
ook al ben je nu reeds zoveel ouder.

Dan, te weten dat je in je eenzaamheid
toch niet alleen staat, geeft je zekerheid
om verder door te gaan,
niet stil te blijven staan.
En langzaam krijgt je leven weerom zin
en ben je klaar voor een nieuw begin.

(22/09/91)
</pre>